<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml"><head>
<meta http-equiv="Content-Type" content="text/html; charset=UTF-8">
<title>OJS: Tvorba formuláře posudku pro recenzenty</title>
<link href="formulare_posudku_ojs_soubory/ojs.css" rel="stylesheet" type="text/css">
</head>

<body>
<a href="index.htm" target="_self" title="zpět na index"> &#171; zpět </a>
<h1>OJS: Tvorba formuláře posudku pro recenzenty</h1>

<div class="obsah">
<ul>
<li><a href="#formular">1. Tvorba nového formuláře</a></li>
<li><a href="#tabulka">1.1 Tabulka formulářů posudků</a></li>
<li><a href="#polozky">2. Vytváření obsahu nového formuláře</a>
</li></ul>
</div>


<p>V následujícím tutoriálu si ukážeme, jak připravit formulář posudku 
pro recenzenty. (O přidělování již vytvořeného posudku recenzentům více v
 návodu <a href="http://www.phil.muni.cz/%7Epezlar/ojs_recenze.html">zde</a>.) </p><p>

</p><p>Zjednodušeně řečeno, celý proces se skládá ze dvou hlavních fází.
 V první fázi vytvoříme formulář (prázdný), v druhém kroku do již 
vytvořeného formuláře vkládáme obsah prostřednictvím položek různého 
typu (např. <i>jednořádkové textové pole</i>, <i>zaškrtávací políčka</i> atp.). </p>

<div class="note">Vytvoření vlastního formuláře posudku není podmínkou 
pro započetí recenzního řízení – v případě, že žádný nevytvoříme, OJS 
poskytne recenzentům základní nestrukturovaný formulář obsahující pouze 
dvě textová pole: (1) jedno je určeno pro slovní hodnocení, které se 
zobrazí jak autorovi, tak i editorovi, který je zodpovědný za tento 
článek, (2) druhé je vyhrazeno pro slovní hodnocení, které se zobrazí 
jen odpovědnému editorovi.</div>

<p>Vytváření formulářů posudků má na starost <span class="role">Manažer časopisu</span>. Přihlásíme se tedy pod touto rolí a v menu <span class="loc">Stránky pro správu</span> na domovské stránce manažera časopisu klikneme na odkaz <span class="loc">Formuláře posudků</span>.</p>

<p><img src="formulare_posudku_ojs_soubory/posudky_01.png" border="1" width="800"></p>


<p>Zobrazí se nám (zatím) prázdná tabulka – zde se bude zobrazovat přehled všech doposud vytvořených formulářů.  </p>

<p>Klikneme tedy na <span class="loc">Vytvořit formulář posudku</span>.</p>

<p><img src="formulare_posudku_ojs_soubory/posudky_02.png" border="1" width="800"></p>




<h2><a name="formular"></a>1. Tvorba nového formuláře</h2>
<p>Jako první vybereme jazyk formuláře. Pokud bude formulář jednojazyčný
 v češtině, není potřeba nic měnit, ani nic dodatečného dělat. Pokud si 
přejeme mít formulář dvoj(či více)jazyčný, je třeba se přepnout do 
odpovídajícího jazykového prostředí a vše vyplnit znovu, ale již v jiném
 jazyce. To znamená, že pokud budeme chtít mít formulář trojjazyčný, 
všechny příslušné texty budeme muset vypsat 3x dohromady, tj. zvlášť pro
 každé jazykové prostředí. </p>

<p>Dále zvolíme název posudku (povinné) a případně můžeme doplnit i dodatečné informace pro recenzenty (kolonka "<i>Popis a instrukce</i>"), které se zobrazí na začátku daného formuláře. </p>
 
<p><img src="formulare_posudku_ojs_soubory/posudky_03.png" border="1" width="800"></p>
 
<p>Až vyplníme vše potřebné, klikneme na <span class="button">Uložit</span> a systém nás přesměruje zpátky na hlavní stránku pro posudky, kde už teď ovšem bude zobrazený i náš právě vytvořený formulář. </p>

<p>Než se však pustíme do vytváření obsahu daného formuláře (doposud 
máme jen jeho "formu", do které zbývá vložit obsah), prohlédneme si 
blížeji tabulku a jí přidružené ovládací prvky. </p>




<h3><a name="tabulka"></a>1.1 Tabulka formulářů posudků</h3>
<p>V tabulce ve sloupečku úplně nalevo se vypisuje název formuláře. 
Následující dva sloupečky jsou vyhrazeny pro dvě počítadla použití 
daného formuláře: číslo ve sloupečku <span class="loc">V recenzi</span> indikuje kolik recenzních řízení momentálně probíhá s daným formulářem. Číslo ve sloupci <span class="loc">Dokončeno</span> zase vyjadřuje, kolik recenzních řízení již bylo dokončeno s daným formulářem. V posledním sloupci <span class="loc">Akce</span> máme základní výběr operací: </p><p>

</p><p><img src="formulare_posudku_ojs_soubory/posudky_04.png" border="1" width="800"></p>

<ul>
<li> <b>Editovat</b> – slouží k úpravám již vytvořeného formuláře a vytváření jeho obsahu, tj. vkládání položek, viz sekce <i>2.&nbsp;Vytváření obsahu nového formuláře</i> níže. </li>
<li> <b>Aktivovat</b> – kliknutím na toto tlačítko dáváme systému vědět,
 že tento formulář je hotový a připravený k použití v recenzním řízení. 
Pozor, aktivace je nutnou podmínkou pro přiřazení formuláře do 
recenzního řízení. Jinými slovy, dokud není formulář aktivovaný, nelze 
jej použít.</li>
<li> <b>Náhled</b> – zobrazení formuláře tak, jak ho uvidí <span class="role">Recenzenti</span>.</li>
<li> <b>Smazat</b> – vymazání formuláře. Pozor, nelze smazat formuláře, které už byly použity v nějakém recenzním řízení.</li>
<li> <b>Šipky nahoru/dolů</b> – slouží ke změně pořadí formulářů v tabulce.</li>
</ul>

<div class="note">Pozor, editovat lze pouze ty formuláře, které doposud 
nebyly přiděleny do žádného recenzního řízení. Jinak řečeno, pokud 
započneme recenzní řízení s nějakým formulářem A, není možné v průběhu 
tohoto již běžícího řízení do něj zanášet jakékoli dodatečné změny či 
jej nahradit nějakým novým formulářem B.</div>


<p>V případě, že aktivujeme formulář, změní se nabídka možných akcí:</p>

<ul>
<li> <b>Deaktivovat</b> – vrátí formulář zpět mezi neaktivní.</li>

<li> <b>Kopie</b> – vytvoří kopii daného formuláře. Např. pokud chceme vytvořit nový formulář, který se od toho stávajícího liší jen minimálně.</li>
</ul>

<div class="note">Pokud tedy chceme vytvořit více podobných formulářů 
(či upravit již jednou použitý formulář, resp. připravit jeho novější 
verzi), nemusíme každý dělat od začátku. Stačí udělat jeden, 
nakopírovat, pak jen přejmenovat a upravit dané položky (viz níže).</div>




<h2><a name="polozky"></a>2. Vytváření obsahu nového formuláře</h2>
Po kliknutí na <span class="loc">Editovat</span> ve výše představené 
tabulce se přesuneme na stránku připomínající již známé prostředí na 
vytváření formulářů, ale navíc se nám nahoře objevilo nové menu se třemi
 možnostmi:
<ul>
<li> <b>Formulář posudku</b> – stávající stránka, slouží k úpravě názvu formuláře či případného popisu a instrukcí.</li>
<li> <b>Položky formuláře</b> – slouží k vytváření samotného obsahu formuláře pomocí vkládání různých položek (viz níže) </li>
<li> <b>Náhled formuláře</b> – slouží k prohlédnutí formuláře v podobě, ve které se bude zobrazovat <span class="role">Recenzentům</span>.</li>
</ul>



<p>Klikneme tedy na prostřední možnost, tj. <b>Položky formuláře</b>, a pustíme se do tvorby obsahu.</p>

<p><img src="formulare_posudku_ojs_soubory/posudky_05.png" border="1" width="800"></p>

<p>Zobrazí se nám prázdná tabulka s komentářem "<i>Nebyly vytvořeny žádné položky formuláře.</i>" (zde se bude generovat přehled obsahu daného formuláře, podobně jako tomu bylo s tabulkou pro přehled formulářů výše) a odkaz <span class="loc">Vytvořit novou položku"</span>, na který klikneme.</p>

<p><img src="formulare_posudku_ojs_soubory/posudky_06.png" border="1" width="800"></p>

<p>Opět máme na výběr možné jazykové prostředí. (Pamatujte, že pro každé
 nové jazykové prostředí je třeba odpovídající textová pole náležitě 
pozměnit, tj. přeložit.) </p>

<p>Textové pole nazvané <span class="loc">Položka</span> (povinné) specifikuje zadání (to se bude měnit vzhledem ke zvolenému typu položky, viz níže), resp. název položky. </p>

<p>Dále máme možnost zvolit, zda bude tato položka (otázka) pro 
recenzenta povinná a případně, zda má být její obsah, resp. odpověď 
recenzenta, přístupná i <span class="role">Autorovi</span> recenzovaného článku. </p>

<p>Typ položky určuje druh otázky na recenzenta, resp. způsob jejího zodpovězení. Celkem je na výběr ze šesti možností. </p>

<ol>
<li> <i>Textové pole pro jedno slovo</i></li>
<li> <i>Jednořádkové textové pole</i></li>
<li> <i>Rozšířené textové pole</i></li>
<li> <i>Zaškrtávací políčka</i> (<span class="role">Recenzent</span> může vybrat jednu nebo více možností</li>
<li> <i>Přepínače</i> (<span class="role">Recenzent</span> může vybrat pouze jednu možnost)</li>
<li> <i>Pole se seznamem (<span class="role">Recenzent</span> může vybrat pouze jednu možnost)</i></li>
</ol>

<p>Při zvolení typu, který nabízí výběr z více předdefinovaných 
odpovědí, tj. typy 4, 5 a 6, je třeba ručně přidat jednotlivé možnosti 
prostřednictvím tlačítka <span class="button">Přidat výběr</span>. Pak stačí jen vypsat požadované možnosti do kolonek <span class="loc">Výběr</span> a případně změnit jejich pořadí změnou číselné hodnoty v kolonkách <span class="loc">Seřadit</span> (tj. 1 = první možnost atd.).</p>

<p>Na obrázku níže je na úkazku vytvořena položka (povinná - všimněte si zatrhnutí odpovídajícího čtverečku) s otázkou "<i>Jsou bibliografické odkazy úplné a odpovídají citační normě?</i>" a dvěma možnými odpověďmi (typ Přepínač): buď <i>Ano</i>, nebo <i>Ne</i>.</p>


<p><img src="formulare_posudku_ojs_soubory/posudky_07.png" border="1" width="800"></p>

<div class="note">Nezapomeňte, že pokud je váš formulář (resp. položka) vícejazyčný, musíte vypsat odpovědi zvlášť pro každé jazykové prostředí.</div>

<p>Poté, co vytvoříme jednu celou položku, klikneme na <span class="button">Uložit</span>.</p>

<p>Opět se vrátíme na stránku s (dříve prázdnou) tabulkou, která už 
tentokrát bude ale obsahovat námi zrovna vytvořenou položku. Odsud ji 
můžeme upravit (viz výše), smazat nebo změnit její pořadí ve formuláři. </p>

<p><img src="formulare_posudku_ojs_soubory/posudky_08.png" border="1" width="800"></p>

<p>Zcela analogicky pak postupujeme při tvorbě dalších položek přes odkaz <span class="loc">Vytvořit novou položku</span>. </p>

<p>Rovněž se nám objevila na výběr i nová akce, a to <span class="loc">Kopírovat do</span>.
 Tato funkce slouží ke sdílení již vytvořených položek mezi různými 
formuláři. Jinými slovy, pokud jsme vytvořili nějakou položku, kterou 
bychom rádi využili ve více než jednom formuláři, stačí ji vybrat 
"zakliknutím" čtverečku vpravo od jména dané položky, případně pomocí 
tlačítka <span class="button">Vyber vše</span>, chceme-li překopírovat 
všechny položky. Z rozbalovacího menu pak vybereme cílový formulář, kam 
chceme vybrané položky nahrát, a potvrdíme kliknutím na tlačítko <span class="button">Kopie</span>.</p><p>

Na závěr můžeme kliknout na <span class="loc">Náhled formuláře</span> a prohlédnout si, jak se otázka bude zobrazovat <span class="role">Recenzentovi</span>.

</p><p><img src="formulare_posudku_ojs_soubory/posudky_09.png" border="1" width="800"></p>


<p>&nbsp;</p>




</body></html>